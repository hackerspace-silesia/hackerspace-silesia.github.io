---
layout: post
tags: [calendar, news, hackerspace, hacksilesia]
title: HackSilesia
---

W dniach 21-22.11.2014 odbył się pierwszy hackaton współorganizowany przez Hackerspace Silesia, HackSilesia(http://hacksilesia.pl), który miał miejsce w Nowym Katowickim Centrum Biznesu przy ulicy Chorzowskiej 6 w Katowicach. W czasie hackatonu uczestnicy mieli dostęp do Beaconów sponsorowanych przez Kontakt.io(http://kontakt.io), kompaktowego studia fotograficznego Alphashot360(http://orbitvu.pl/pl/p/127/produkty-alphashot-360#Opis) od Orbitvu(http://orbitvu.pl), IBM(http://ibm.com)owej chmury Bluemix(http://bluemix.net), świetnego wyżywienia, masy wolnego miejsca do tworzenia niesamowitych projektów i dwudziestu czterech godzin na wykonanie pracy.

Piętro, które było do dyspozycji hakerów było naprawdę sporych rozmiarów, z wydzielonymi osobnymi pomieszczeniami zarówno do kreatywnych rozmyślań, jak i do spokojnego zjedzenia obiadu.

Maraton kodowania rozpoczął się od krótkich prezentacji partnerów, po których przyszła chwila na podzielenie się swoim pomysłem z resztą uczestników i zebranie drużyny, a następnie wyruszenie w drogę.

Ciężka praca trwała całą noc i kolejny dzień; organizatorzy dali dodatkowy czas strudzonym koderom i grafikom, przedłużając etap tworzenia aż do godziny 18:00. Walka trwała do samego końca - jeszcze w czasie drogi na finałowe prezentacje dało się spotkać osoby doklepujące ostatnie fragmenty kodu.

Finał hackatonu był chwilą ulgi - tak, projekt skończony, jeszcze tylko o nim opowiedzieć i można w końcu iść spać! Kolejne grupy prezentowały swoje dzieła; jedne dłużej, drugie krócej, ale każda interesująco. Było wiele okazji do śmiechu oraz można było zaobserwować profesjonalne techniki prezentacji bugów jako feature'ów.

Imprezę zakończyło rozdanie nagród dla zwycięzkich zespołów oraz losowanie drobnych "nagród pocieszenia".